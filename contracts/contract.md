Avtale for avsluttende hovedprosjekt mellom Team Volatile og Outracks
===

## 1. Partene

Som avslutning på bachelorstudiet ved Norges Informasjonsteknologiske Høgskole  (NITH) gjennomfører studentene i grupper, heretter kalt Studentgruppen, et hovedprosjekt i samarbeid med en virksomhet utenfor skolen, heretter kalt Oppdragsgiver. Prosjektet har en ramme på 15 studiepoeng, og gjennomføres i løpet av ett semester.

Partene i avtalen er:

* **Firma**: Outracks Technologies
* **Studentgruppe** bestående av:
 * Arne Christian Blystad
 * Mads Hvenekilde Røskar
 * Martin Lehmann
 * Vegard Strand Lende

## 2. Hva avtalen omfatter

Denne avtalen regulerer rettigheter og plikter mellom Oppdragsgiver og Studentgruppe i forbindelse med dette prosjektet. De konkrete målene for hovedprosjektet utformes av NITHs veileder, Oppdragsgiver og Studentgruppen i fellesskap.

Temaet for prosjektet kan velges fritt så lenge det har en tilknytning til studiet, og er i Oppdragsgivers interesse å gjennomføre. Tema og plan godkjennes av NITHs veileder. Innleveringsfrist bestemmes av NITH.

## 3. Opphavsrett

Opphavsretten til prosjektarbeidet tilhører, i henhold til "Lov om åndsverk", Studentgruppen.

NITH har bruksrett til prosjektresultater i forbindelse med forskning eller profilering. Sluttrapporten blir tilgjengelig for utlån i NITHs bibliotek, men kan underlegges klausulering hvis Oppdragsgiver forlanger dette.

## 4. Eiendomsrett til produktet

Oppdragsgiver har, i henhold til "Lov om retten til oppfinnelser som gjort av arbeidstaker", eiendomsrett til utviklet produkt, med mindre annet er avtalt. Med produkt menes både programvare og tilhørende dokumentasjon.

Eventuelle endringer vedrørende eiendomsrett vil bli behandlet i et eget vedlegg.

## 5. Oppdragsgivers rettigheter og forpliktelser

Oppdragsgiver forplikter seg til følgende.

* Oppnevne en ekstern veileder, som skal gi gruppen nødvendig hjelp og veiledning under arbeidet, og skal dessuten avgi en uttalelse til sensorene.
* Stille nødvendige ressurser til rådighet for gruppen tre dager i uken under prosjektperioden, eksempelvis kontorplass, maskinvare, og programvare.

## 6. Studentgruppens rettigheter og forpliktelser

Studentgruppen har intet økonomisk, juridisk, eller produktmessig ansvar overfor Oppdragsgiver.

Studentene kan pålegges taushetsplikt med egen taushetserklæring.

## 7. Underskrifter

Oslo, 15. november 2013


\_\_\_\_\_\_\_\_\_\_\_\_\_\_\_\_\_\_\_\_\_  
for Oppdragsgiver  
Anders Bondehagen


\_\_\_\_\_\_\_\_\_\_\_\_\_\_\_\_\_\_\_\_\_  
for Studentgruppe  
Martin Lehmann
